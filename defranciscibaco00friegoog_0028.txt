-18—

sententia, quam in opere cui titulus est Leviathan fusius
exposuit.

Nulla apud Baconem vestigia ficti illius, quem Hob..
besius profert, status naturalis qui bellum fuisse cogitatur
omnium contra omnes, nulla vestigia pactorum illorum,
quibus homines se invicem obstrinxissent, occurrunt.
Quae si Baco audiisset, inter anticipationes, quas vocat,
et nugas retulisset. Hobbesii de republica doctrina neces-
sario vinculo continetur cum philosophiae ejus legibuS,
cum nihil aliud pro vero habeat, quam quod in sensum
cadit ³¹). Baconis doctrina ex ejus sapienti atque intelli-
genti naturae contemplatione orta est.

Quamvis ex his, quae de Baconis sententiis ad rem-
publicam pertinentibus attulimus, facile intelligi licoat,
quantum differat inter ejus et Spinozae systema; tamen
nonnulli occurrunt loci, qui sententiam Spinozae simi-
lem reddunt.

· Cum enim Baco ex omni parte internas leges na-
turae consideret atque consanguinitatem naturae cum per-
fectissimo humani generis opere, nimirum cum republica,
hac via invenerit; sic ut in natura, ita etiam in operibus
ingenii humani summum ordinem, qui omnia gubernat,
reperit:

 

confer p. 22. „Illis temporibus 1610 in amicitiam receptus est
Hobbius Francisci Baconis . . . . Philosophiae Atlantis, qni illius
consuetudine magnopere delectatus est et ab ipso in nonnullis
scriptis suis latine vertendis adjutus, neminem cogitata sua tanta
facilitate concipere, atque Thomam Hobbium‚ passim praedicare
solitus est.“

31) „Scientia et intellectus in nobis nihil aliud est, quam
suscitatus a rebus externis organa prementibus animi tumul·
tus.“ haec et similia multa, quae merum, quem dicunt, Mate-
rialismum sentiunt, Hobbesii opera, vel obiter· inspicienti, oc·
currunt.“

