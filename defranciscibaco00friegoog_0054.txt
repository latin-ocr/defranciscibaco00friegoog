...43-

intellexit, quare, ut in his rebus judices ad eum, qui
summa reipublicae gubernacula tenet, respiciant, · voom-
mendat. In universum spectata haec non vituperanda
sunt, sed si ‘quis inde regulam ad lites privatas compo-
nendas constituere velit, omnem juris civilis et publici
libertatem tollet. Nam in rebus civilibus nec non capi-
talibus dijudicandis lex scripta tanquam summa norma
observanda est, ita ut judices ad nullam aliam auctori-
tatem respiciant, sed legum, quae adsunt, sensum pro
sua sapientia et prudentia interpretentur; res autem dis-
ceptata et dijudicata (magni si est momenti) oculis prin-
cipis subjicienda est, nam ad regem potesta& quae
dicitur, executionis pertinet. Non juribus et privilegiis
privatorum hominum cum injuria imminuendis salus pu-
blica crescit, sed reipublicae aeque cordi est, ut quis-
que privatus jus suum et libertatem suam teneat eaque
de causa judices libera et a nemine alio pendente auc-
toritate frui, necesse est. —

Sed oritur alia quaestio: si judicum est secundum
scriptas legum sententias judicium ferre, unde nascuntur
leges ipsae? quid, si leges ipsae, prout tulit occasio,
scriptae et casu inventae, cum aliis legibus et institutis
non recte consentiant! Baco respondet, ascendendum
esse ad quasdam leges legum, unde quid in quaeque
lege recte aut perperam dictum sit, appareat. Baco
igitur cogitatione philosophiam quandam juris concepit,
quae ex summis regulis et principiis singula jura leges-
que derivet. ⁸¹) Sed ipse hujus scientiae adumbrationem

 

81) Dugald Stewart in dissertatione jam citata (vide annot. 3)
Aphor. V. et Vl. (74 et 79) respiciens, sic: „How precise the notion
was, that Bacon had formed of a philosophical system of juris
prudence, appears from a remarquable expression, in which he
mentioned it as the proper hussiness of those, who might at-

