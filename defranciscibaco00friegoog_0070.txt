..60-

ut retundantur dentes foenoris ne nimium mordeat;
secundum, ut viris pecuniosis aperiatur via, qua ad
pecunias mercatoribus praestandum invitentur, ne com-
mercium intercidat‚ aut languescat. Hoc autem fieri
non potest, nisi in foenore duas proportiones introdu-
caS, minorem et majorem. Si enim foenus ad unicam
tantum proportionem eamque minorem redigas mutuo
accipientem aliquantulum levabis, sed mercator pecu-
nias non facile reperiet. Atque insuper notandum est,
mercaturam, cum sit omnium maxime lucrosa, foenus
ad proportionem bene magnam ferre posse; alios con-
tractus minime. —- Ut his duabus intentionibus satisfiat
hac via insistere licet. Duae sunto foenoris propor-
tiones; prior omnibus permittatur; posterior cum licen-
tia, aliquibus tantum hominibus et in aliquibus reipu-
blicae locis, ubi mercatura fervet, concedatur“1⁰⁵).
Quae in hoc capite nobis occurrunt, miram Baconis
sapientiam et circumspectionem in utilitatibus reipublicae
et civium curandis produnt. Quae de commercio au-
gendo et amplificando proponit, mirifice inventa sunt ad
initia negotiationis augenda. Fridericus 11. iisdem con-
siliis internas civitatis suae vires amplificare voluit: sine
dubio hac ratione cives mox magnas opes sibi compara-
bunt: namque si omnibus rationibus omnes vires, quae
reipublicae sunt et civibuS, evocantur et exciuntur, ut
quantacunque possunt, *commoda proferant, eaque, qui-
bus cives non indigent, exportata venduntur3 contra legi-
bus impeditur, quo minus pluS‚ quam necesse est inve-
hatur, mox magnopere crescunt divitiae civium et rei-
publicae; nam suis ipsius viribus tunc ⁴utitur respublica

 

105) Cfr. quae Baco eodem loco disputat p. 109. 110„ quae-
quamvis falsa, tamen ingenium acutissimum produnt.

